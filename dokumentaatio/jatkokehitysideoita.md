# Jatkokehitysideoita

## Viestien esittäminen viestiketjuittain

Viestit esitettäisiin erillisellä viestiketjusivulla siten, että samalla sivulla voi lukea useamman viestin sisällön. Aluksi näkyisivät otsikot viesteistä, jotka aloittavat viestiketjun (eli eivät ole vastauksia toiseen viestiin). Viestin sisältö ja siihen kirjoitettujen vastausten otsikot aukeaisivat näkyviin + -napista. Tätä voisi jatkaa rekursiivisesti, kunnes tullaan viestiin, jolla ei ole vastauksia. Viestiketjun ensimmäisen viestin kohdalla näytettäisiin onko viestiketjussa lukemattomia viestejä.

## Aiheiden lisääminen viestiä kirjoitettaessa

Viestin, jolla on uusi aihetunniste, kirjoittaminen on nyt kömpelöä, koska on ensin käytävä aiheet -sivulla lisäämässä aihe ja sitten siirryttävä eri sivullee kirjoittamaan viestiä. Aiheita voisi lisätä suoraan viestin kirjoittamisen yhteydessä.

Vaihtoehtoisesti voitaisiin palata alkuperäiseen suunnitelmaan tehdä aiheiden lisääminen mahdolliseksi vain ylläpitäjälle, jotta aiheilla voidaan ohjata keskustelua yhteisön kannalta relevantteihin aiheisiin.

## Aiheiden suosion näyttäminen aihesivulla tai aihelistauksessa

Aiheen yhteydessä voisi näyttää kuinka monessa viestissä sitä on käytetty.

## Ryhmään liittyminen tai lisäämispyynnön lähettäminen mahdolliseksi käyttäjälle

Nyt vain ylläpitäjä voi lisätä käyttäjän ryhmään, eikä käyttäjä voi pyytää ryhmään liittämistä kuin kirjoittamalla pyyntönsä viestiksi. Käyttäjä voisi joko itse liittyä ryhmään ja poistua siitä tai, jos halutaan, että ryhmiin pääsy on rajattua, käyttäjä voisi lähettää ylläpitäjälle pyynnön ryhmään liittämisestä, jonka ylläpitäjä voisi sitten hyväksyä tai hylätä. Ryhmää perustettaessa voisi olla valittavissa, saako ryhmään liittyä vapaasti vai pitääkö ylläpitäjän hyväksyä ryhmään liittyminen. Tällöin voisi olla myös erillinen ryhmän ylläpitäjän valtuus, jonka omaava käyttäjä saisi nähdä ja hyväksyä pyyntöjä tiettyyn ryhmään liittymisestä.

## Käyttäjän ryhmään kuulumisen selkeämpi näkyminen

Käyttäjä näkee nyt kuuluuko ryhmään vain silmäilemällä ryhmään kuuluvien käyttäjien listausta, mikä on turhan kömpelöä varsinkin jos jäseniä on paljon ja nimi on aakkosten loppupäästä. Jos samannimisiä käyttäjiä on kaksi, ei erotu kummasta on kyse.

Sivulla voitaisiin kertoa heti alussa kuuluuko käyttäjä itse ryhmään vai ei.

## Viestien näkyvyyden rajaaminen tietylle ryhmälle

Viestiin voitaisiin merkitä, että se näkyy vain tietyn ryhmän jäsenille. Tällöin viesti näkyisi viestien listauksessa vain ryhmän jäsenille. Viestin omalle sivulle pääsisivät vain ryhmän jäsenet.

## Ylläpitäjän valtuuksien antaminen toiselle käyttäjälle

Nyt foorumille luodaan täsmälleen yksi ylläpitäjä, eikä tämän nimeä edes voisi muuttaa sovelluksesta, jos tehtävän hoitaminen siirtyisi toiselle. Olisi hyvä, jos ylläpitäjä voisi tehdä toisesta käyttäjästä ylläpitäjän.

## Käyttäjäprofiili

Sovelluksessa voi olla käyttäjäprofiili, jolla käyttäjä voisi tarkastella tietojaan, muuttaa nimeään ja nähdä mihin ryhmiin kuuluu, kuinka paljon viestejä on kirjoittanut ja mitä aihetunnisteita on käyttänyt eniten. Salasanan vaihto siirtyisi silloin tämän alle.
