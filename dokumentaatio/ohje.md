# Käyttöohje

## Sovelluksen käyttö (tavallinen käyttäjä)

### Rekisteröityminen

Sovellukseen rekisteröidytään valikon kohdasta "Lisää käyttäjä". Käyttäjälle on annettava käyttäjätunnus ja salasana. Käyttäjätunnus ei voi olla sama kuin jollain aiemmin rekisteröityneellä käyttäjällä.

### Kirjautuminen

Sovellus ohjaa automaattisesti kirjautumiseen, kun käyttäjä pyrkii kirjautumista vaativalle sivulle.

### Viestien katseleminen

Viestien katseleminen edellyttää kirjautumista. Viestejä pääsee katsomaan valikon kohdasta "Viestit", jonne on listattu viestien otsikot. Klikkaamalla listassa olevaa otsikkoa pääsee tarkastelemaan koko viestiä.

### Viestien kirjoittaminen

#### Uuden viestiketjun aloittaminen

Uusi viestiketju aloitetaan valikon kohdasta "Lisää viesti". Viestille annetaan otsikko ja teksti eli viestin sisältö. Viestille voidaan myös asettaa aihetunnisteita. Aihetunnisteita voi valita useita painamalla vaihto- tai ctrl-painikkeita aiheita valitessaan. Viestu tallennetaan painamalla nappia "Lisää viesti".

#### Aiempaan viestiin vastaaminen

Aiempaan viestiin voi vastata menemällä kyseisen viestin sivulle (ks. kohta viestien katselemine) ja painamalla "vastaa"-nappia. Tällöin avautuu lomake, johon voi kirjoittaa oman viestinsä samaan tapaan kuin uutta viestiketjua aloitettaessa.

### Aiheet

#### Aiheiden tarkastelu

Luettelon käytössä olevista aiheista näkee valikon kohdasta "Aiheet".

#### Aiheiden lisääminen

Viesteille määriteltäviä aihetunnisteita voi lisätä valikon kohdasta "Aiheet". Aihe tarvitsee vain nimen.

### Ryhmien tarkastelu

Valikon kohdasta "Ryhmät" pääsee tarkastelemaan foorumille määriteltyjä käyttäjäryhmiä. Klikkaamalla ryhmää pääsee katsomaan keitä sen jäseninä on.

### Tilastojen tarkastelu

Valikon kohdasta "Tilastot" pääsee tarkastelemaan foorumin tilastoja. Näkyvillä ovat viisi eniten viestejä kirjoittanutta käyttäjää, viisi eniten viestejä kirjoittanutta käyttäjäryhmää, viisi suosituinta aihetta ja käyttäjäryhmien kirjoitusten aihejakaumat. Ryhmän jäsenten kirjoittamiksi katsotaan kaikki ryhmän jäseninä tarkasteluhetkellä olevien kirjoittamat viestit (ja vain ne) riippumatta siitä ovatko he olleet ryhmän jäseniä kirjoittaessaan viestin.

### Salasanan vaihtaminen

Käyttäjä voi vaihtaa oman salasanansa valikon kohdasta "Vaihda salasana". Salasanan vaihtaminen edellyttää vanhan salasanan antamista.

## Sovelluksen ylläpito

Ylläpitäjä voi (tavalliselle käyttäjälle saatavilla olevien toimintojen lisäksi) muokata ja poistaa viestejä, muokata ja poistaa aiheita ja hallinnoida ryhmiä.

### Ylläpitäjän tunnuksen luominen

Kun sovellus käynnistetään ensimmäisen kerran, on ennen muuta käyttöä luotava ylläpitäjän käyttäjätunnus (valikon kohta "Lisää käyttäjä"). Ylläpitäjälle on annettava tunnus ja salasana. (Ensimmäisen käyttäjän jälkeen luotavat käyttäjät ovat tavallisia käyttäjiä, joilla ei ole ylläpitäjän oikeuksia.)

### Viestien muokkaaminen

Tämä ominaisuus on tarkoitettu asiattoman sisällön poistamiseen viesteistä. Ylläpitäjälle näkyy yksittäistä viestiä tarkasteltaessa "Muokkaa viestiä"-nappi, josta aukeaa lomake, jossa viestin otsikkoa ja tekstiä voidaan muokata. Muokkauksen pohjana ovat käytössä viestin aiempi otsikko ja teksti. Muokattu viesti tallennetaan painamalla nappia "Muokkaa viestiä". Muokatun viestin yhteudessä näytetään aika, jona sitä on muokattu.

### Viestien poistaminen

Tämä ominaisuus on tarkoitettu asiattomien viestien poistamiseen. Ylläpitäjälle näkyy yksittäistä viestiä tarkasteltaessa "Tuhoa viesti" -nappi. Napin painamisen jälkeen ylläpitäjältä kysytään vielä haluaako hän varmasti tuhota viestin.

### Aiheiden muokkaaminen ja poisto

Ylläpitäjälle aiheet näkyvät "Aiheet"- sivulla linkkeinä, joita painamalla päästään sivulle, jolla kyseistä aihetta voidaan muokata ja se voidaan poistaa. Aiheen poistaminen poistaa myös peruuttamattomasti aiheen kaikista viesteistä joihin se on liitetty.

### Ryhmien hallinnointi

#### Ryhmien lisääminen

Ylläpitäjä voi lisätä ryhmiä valikon kohdasta "Ryhmät" löytyvällä vain ylläpitäjälle näkyvällä lomakkeella. Ryhmälle riittää määritellä nimi.

#### Ryhmän nimen muokkaaminen

Ylläpitäjälle näkyy ryhmän sivulla lomake ryhmän nimen muuttamiseen.

#### Ryhmän poistaminen

Ylläpitäjälle näkyy ryhmän sivulla nappi ryhmän poistamiseen.

#### Jäsenen lisääminen ryhmään

Ylläpitäjälle näkyy ryhmän sivulla lomake jäsenien lisäämiseksi ryhmään. Jäseniä voi lisätä useampia kerrallaan painamalla vaihto- tai ctrl-näppäintä valitessaan lisättäviä jäseniä.

#### Jäsenen poistaminen ryhmästä

Ylläpitäjälle näkyy ryhmän sivulla kunkin jäsenen kohdalla "Poista ryhmästä" -nappi. Tämän napin painaminen poistaa jäsenen ryhmästä suoraan ilman vahvistusskyselyä.
