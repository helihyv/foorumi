# Käyttöohje

Foorumi on yhteisöjen sisäiseen käyttöön tarkoitettu foorumi- eli keskustelupalstasovellus.

## Sovelluksen käyttö (tavallinen käyttäjä)

### Rekisteröityminen

Sovellukseen rekisteröidytään valikon kohdasta "Rekisteröidy". Käyttäjälle on annettava nimi, käyttäjätunnus ja salasana. Nimen on oltava 4–100 merkkiä pitkä. Käyttäjätunnuksen ja salasanan on oltava 4–40 merkkiä pitkiä. Kun tiedot on annettu painetaan nappia "Luo käyttäjätunnus". Onnistuneen rekisteröitymisen jälkeen uusi käyttäjä kirjataan sisään sovellukseen. Käyttäjätunnus ei voi olla sama kuin jollain aiemmin rekisteröityneellä käyttäjällä. Jos sovellus ilmoittaa tunnuksen olevan jo varattu, keksi uusi tunnus ja yritä uudelleen.

### Kirjautuminen

Sovellukseen kirjaudutaan valikon kohdasta "Kirjaudu". Anna käyttäjätunnus ja salasana ja paina nappia "Kirjaudu". Jos käyttäjä pyrkii suoraan kirjautumista vaativalle sivulle, sovellus ohjaa automaattisesti kirjautumiseen.

### Viestien katseleminen

Viestien katseleminen edellyttää kirjautumista. Viestejä pääsee katsomaan valikon kohdasta "Viestit", jonne on listattu viestien otsikot. Klikkaamalla listassa olevia viestin tietoja (esim. otsikkoa) pääsee tarkastelemaan koko viestiä. Viestejä näytetään enintään 20 kerrallaan. Viestilistan yläpuolella on valikko, josta voi siirtyä muihin 20 viestin nippuihin.

### Viestien hakeminen

Viestien hakeminen edellyttää kirjautumista.
Hakuun pääsee valikon kohdasta "Viestit" löytävältä sivulta painamalla "Hae viestejä" -nappia, josta aukeaa hakulomake. Viestejä voi hakea aihetunnisteen, kirjoittajan nimen, kirjoittajan ryhmän, ja/tai kirjoitusajankohdan perusteella. Kirjoitusajankohdasta voi määrittää päivämäärät joina viesti aikaisintaan ja/tai viimeistään on kirjoitettu. Aiheen, kirjoittajan nimen tai kirjoittajan ryhmän perusteella haettaessa voidaan hakea myös etsittävän sanan osalla. Haku ei erottele pieniä ja isoja kirjaimia. Hakutuloksia näytetään enintään 20 kerrallaan. Viestilistan yläpuolella näytetään käytössä olevat hakutermit. Niiden yläpuolella on valikko, josta voi siirtyä muihin 20 hakutuloksen nippuihin.

### Viestien kirjoittaminen

Viestien kirjoittaminen edellyttää kirjautumista.

#### Uuden viestiketjun aloittaminen

Uusi viestiketju aloitetaan valikon kohdasta "Lisää viesti". Viestille annetaan otsikko ja teksti eli viestin sisältö. Viestille voidaan myös asettaa aihetunnisteita. Aihetunnisteita voi valita useita pitämällä
vaihto- tai ctrl-näppäintä pohjassa aiheita valitessaan. Vaihto-näppäintä pohjassa pidettäessä voidaan valita peräkkäin olevia vaihtoehtoja klikkaamalla niistä ensimmäistä ja viimeistä. Ctrl-näppäintä pohjassa pidettäessä voidaan valita useampia yksittäisiä aiheita klikkaamalla niitä. Viesti tallennetaan painamalla nappia "Lisää viesti".

#### Aiempaan viestiin vastaaminen

Aiempaan viestiin voi vastata menemällä kyseisen viestin sivulle (ks. kohta viestien katseleminen) ja painamalla "vastaa"-nappia. Tällöin avautuu lomake, johon voi kirjoittaa oman viestinsä samaan tapaan kuin uutta viestiketjua aloitettaessa.

### Omien viestien muokkaaminen

Yksittäistä itse kirjoitettua viestiä tarkasteltaessa näkyy "Muokkaa viestiä"-nappi, josta aukeaa lomake, jossa viestin otsikkoa ja tekstiä voidaan muokata. Muokkauksen pohjana ovat käytössä viestin aiempi otsikko ja teksti. Muokattu viesti tallennetaan painamalla nappia "Muokkaa viestiä". Muokatun viestin yhteydessä näytetään aika, jona sitä on muokattu.

### Omien viestien poistaminen

Yksittäistä itse kirjoitettua viestiä tarkasteltaessa näkyy "Tuhoa viesti" -nappi. Napin painamisen jälkeen kysytään vielä haluaako käyttäjä varmasti tuhota viestin.

### Aiheet

Aiheiden tarkastelu ja uusien aiheiden lisääminen edellyttävät kirjautumista.

#### Aiheiden tarkastelu

Luettelon käytössä olevista aiheista näkee valikon kohdasta "Aiheet".

#### Aiheiden lisääminen

Viesteille määriteltäviä aihetunnisteita voi lisätä valikon kohdasta "Aiheet". Syötä haluamasi aihe ja paina nappia "Lisää aihe". Tämän jälkeen aihe on valittavissa uusia viestejä kirjoitettaessa.

### Ryhmien tarkastelu

Ryhmien tarkastelu edellyttää kirjautumista. Valikon kohdasta "Ryhmät" pääsee tarkastelemaan foorumille määriteltyjä käyttäjäryhmiä. Klikkaamalla ryhmää pääsee katsomaan keitä sen jäseninä on.

### Tilastojen tarkastelu

Tilastojen tarkastelu edellyttää kirjautumista. Valikon kohdasta "Tilastot" pääsee tarkastelemaan foorumin tilastoja. Näkyvillä ovat viisi eniten viestejä kirjoittanutta käyttäjää, viisi eniten viestejä kirjoittanutta käyttäjäryhmää, viisi suosituinta aihetta ja käyttäjäryhmien kirjoitusten aihejakaumat. Ryhmän jäsenten kirjoittamiksi katsotaan kaikki ryhmän jäseninä tarkasteluhetkellä olevien kirjoittamat viestit (ja vain ne) riippumatta siitä ovatko he olleet ryhmän jäseniä kirjoittaessaan viestin.

### Salasanan vaihtaminen

Kirjautunut käyttäjä voi vaihtaa oman salasanansa valikon kohdasta "Vaihda salasana". Salasanan vaihtaminen edellyttää vanhan salasanan antamista. Kirjoita myös uusi salasanasi molempiin sille varattuihin kenttiin täsmälleen samalla tavalla. Paina sitten nappia "Vaihda salasana".

## Sovelluksen ylläpito

Ylläpitäjä voi (tavalliselle käyttäjälle saatavilla olevien toimintojen lisäksi) muokata ja poistaa muiden käyttäjien viestejä, muokata ja poistaa aiheita ja hallinnoida ryhmiä.

### Ylläpitäjän tunnuksen luominen

Kun sovellus käynnistetään ensimmäisen kerran, on ennen muuta käyttöä luotava ylläpitäjän käyttäjätunnus (valikon kohta "Rekisteröidy"). Ylläpitäjälle on annettava nimi, tunnus ja salasana. (Ensimmäisen käyttäjän jälkeen luotavat käyttäjät ovat tavallisia käyttäjiä, joilla ei ole ylläpitäjän oikeuksia.)

### Muiden kirjoittaminen viestien muokkaaminen

Tämä ominaisuus on tarkoitettu asiattoman sisällön poistamiseen viesteistä. Ylläpitäjälle näkyy kenen tahansa kirjoittamaa yksittäistä viestiä tarkasteltaessa "Muokkaa viestiä"-nappi, josta aukeaa lomake, jossa viestin otsikkoa ja tekstiä voidaan muokata. Muokkauksen pohjana ovat käytössä viestin aiempi otsikko ja teksti. Muokattu viesti tallennetaan painamalla nappia "Muokkaa viestiä". Muokatun viestin yhteudessä näytetään aika, jona sitä on muokattu.

### Muiden kirjoittamien viestien poistaminen

Tämä ominaisuus on tarkoitettu asiattomien viestien poistamiseen. Ylläpitäjälle näkyy kenen tahansa kirjoittamaa yksittäistä viestiä tarkasteltaessa "Tuhoa viesti" -nappi. Napin painamisen jälkeen ylläpitäjältä kysytään vielä haluaako hän varmasti tuhota viestin.

### Aiheiden muokkaaminen ja poisto

Ylläpitäjälle aiheet näkyvät "Aiheet"- sivulla linkkeinä, joita painamalla päästään sivulle, jolla kyseistä aihetta voidaan muokata ja se voidaan poistaa. Aiheen poistaminen poistaa myös peruuttamattomasti aiheen kaikista viesteistä joihin se on liitetty.

### Ryhmien hallinnointi

#### Ryhmien lisääminen

Ylläpitäjä voi lisätä ryhmiä valikon kohdasta "Ryhmät" löytyvällä vain ylläpitäjälle näkyvällä lomakkeella. Ryhmälle riittää määritellä nimi ja painaa nappia "Lisää ryhmä".

#### Ryhmän nimen muokkaaminen

Ylläpitäjälle näkyy ryhmän sivulla lomake ryhmän nimen muuttamiseen. Muokkaa ryhmän nimi halamaasi muotoon ja paina nappia "Muokkaa nimeä".

#### Ryhmän poistaminen

Ylläpitäjälle näkyy ryhmän sivulla nappi "Poista ryhmä ryhmännimi" ryhmän poistamiseen. Kun nappia on painettu, sovellus kysyy vielä haluatko varmasti poistaa ryhmän.

#### Jäsenen lisääminen ryhmään

Ylläpitäjälle näkyy ryhmän sivulla lomake jäsenien lisäämiseksi ryhmään. Jäseniä voi lisätä useampia kerrallaan painamalla vaihto- tai ctrl-näppäintä valitessaan lisättäviä jäseniä. Vaihto-näppäintä pohjassa pidettäessä voidaan valita peräkkäin olevia vaihtoehtoja klikkaamalla niistä ensimmäistä ja viimeistä. Ctrl-näppäintä pohjassa pidettäessä voidaan valita useampia yksittäisiä käyttäjiä klikkaamalla näitä. Valittuasi lisättävät jäsenet, paina nappia "Lisää jäsen".

#### Jäsenen poistaminen ryhmästä

Ylläpitäjälle näkyy ryhmän sivulla kunkin jäsenen kohdalla "Poista ryhmästä" -nappi. Tämän napin painaminen poistaa jäsenen ryhmästä suoraan ilman vahvistuskyselyä.
